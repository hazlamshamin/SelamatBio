<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kesedaran Berkaitan Biokeselamatan & Biosekuriti</title>
    <link rel="stylesheet" href="css/styles.css">
</head>
<body>

    <!-- Header Section -->
    <header class="site-header">
        <div class="container">
            <h1 class="site-title">SelamatBio</h1>
            <nav class="site-navigation">
                <ul>
                    <li><a href="index.html">Laman Utama</a></li>
                    <li><a href="penulisan-informatif.html">Penulisan Informatif</a></li>
                    <li><a href="durc-quickscan.html">Imbasan DuRC</a></li>
                    <li><a href="form-e-quickhelp.html">Bantuan Borang E</a></li>
                </ul>
            </nav>
        </div>
    </header>

<!-- Article Content -->
<main class="site-main">
    <div class="container">
        <article>
            <h2>Kesedaran Berkaitan Biokeselamatan & Biosekuriti Dalam Kalangan Penyelidik Muda</h2>
            <p><strong>Oleh:</strong> Shakir Yusop & Hazlam Shamin Ahmad Shaberi</p>
            <p>Malaysia merupakan sebuah negara unik yang dipenuhi pelbagai sumber semulajadi berpotensi untuk menyumbang kepada pembangunan ekonominya. Bidang bioteknologi telah dikenalpasti sebagai wadah terbaik untuk menuai hasil sumber ini dan menjadikannya sebahagian daripada pendapatan kebangsaan. Kemajuan teknologi dan perkembangan pesat dalam dunia saintifik termasuk bioteknologi mampu merealisasikan potensi Malaysia untuk bersaing dengan ekonomi negara-negara lain.</p>
            <p>Untuk menyokong visi ini, Dasar Bioteknologi Negara (DBN) telah diperkenalkan pada tahun 2005 yang membawa tiga fasa: Fasa I - Pembangunan Kapasiti (2005-2010), Fasa II - Sains kepada Perniagaan (2011-2015) dan Fasa III - Perniagaan Global (2016-2020). Pada tahun 2022, DBN 2.0 telah diperkenalkan sebagai suatu kesinambungan yang turut merangkumi Matlamat Pembangunan Mampan (<i>Sustainable Development Goals</i>) yang ditetapkan Pertubuhan Bangsa-bangsa Bersatu (<i>United Nations</i>). Dengan berlandaskan DBN, banyak perkembangan sektor bioteknologi berlaku di negara ini terutamanya dalam bidang penyelidikan dan inovasi. Pelbagai jenis penyelidikan yang dijalankan oleh setiap institusi di Malaysia untuk menyambut baik dasar yang diperkenalkan ini. Ditambah pula dengan isu global seperti pandemik dan perubahan iklim, semakin banyak penyelidikan yang dijalankan di serata Malaysia.</p>
            <p>Salah satu aspek yang perlu dititikberatkan dalam bidang penyelidikan saintifik ialah berkaitan biokeselamatan dan biosekuriti (Rajah 1). Biokeselamatan merujuk kepada prinsip pembendungan, teknologi dan amalan yang dilaksanakan untuk mencegah pendedahan yang tidak disengajakan kepada patogen dan toksin atau pelepasan yang tidak disengajakan. Biosekuriti pula merujuk kepada langkah-langkah keselamatan institusi dan peribadi yang direka untuk mencegah kehilangan, kecurian, penyalahgunaan, pengalihan, atau pelepasan secara sengaja patogen dan toksin. Dalam kata lain, biokeselamatan melindungi manusia dan haiwan dari patogen dan toksin biologi, manakala biosekuriti melindungi patogen atau toksin biologi daripada pihak-pihak yang mempunyai niat buruk untuk menyalahgunakan bahan-bahan biologi ini. Secara keseluruhan, kedua-dua ini saling melengkapi dalam mencipta lingkungan penyelidikan yang selamat dan terkawal, sehingga membolehkan ilmu pengetahuan dapat berkembang tanpa menimbulkan risiko terhadap kesejahteraan umum.</p>
            <!-- Figure 1: Image and Caption -->
            <figure>
                <img src="img/Figure1_article1.png" alt="Kepentingan biokeselamatan dan biosekuriti" style="width:100%;max-width:600px;">
                <figcaption><strong>Rajah 1:</strong> Kepentingan biokeselamatan dan biosekuriti serta contoh-contoh aspek yang terkait dengannya.</figcaption>
            </figure>
            <p>Secara umumnya, Malaysia merupakan sebahagian daripada parti kepada Konvensyen Kepelbagaian Biologi (<i>Convention on Biological Diversity</i> (CBD)) pada 1994 dan Protokol Cartagena tahun 2003. Parlimen Malaysia telah meluluskan Akta Biokeselamatan pada 2007 yang telah menjadi asas penubuhan Jabatan Biokeselamatan (JBK) pada tahun 2010. Peranan utama JBK termasuklah mengawal selia pelepasan, pengimportan, pengeksportan, dan kegunaan terkawal organisma diubah suai yang hidup (<i>living modified organisms</i> (LMO)) dan pelepasan hasilan organisma sedemikian, dengan tujuan melindungi kesihatan manusia, tumbuh-tumbuhan dan haiwan, alam sekitar dan kepelbagaian biologi. Selain itu, JBK turut terlibat dalam aktiviti pemantauan dan penguatkuasaan perkara berkaitan Akta. JBK bergerak seiring dengan beberapa elemen lain yang bertujuan untuk memastikan sektor biokeselamatan dan biosekuriti terpelihara. Butiran dan objektif untuk setiap elemen ini dirumuskan dalam jadual di bawah.</p>
            <!-- Figure 2: Image and Caption -->
            <figure>
                <img src="img/Figure2_article1.png" alt="Rumusan elemen penting biokeselamatan dan biosekuriti" style="width:100%;max-width:600px;">
                <figcaption><strong>Jadual 1:</strong> Rumusan berkenaan elemen penting seperti kementerian, badan kawal atur, dan penerbitan yang relevan dalam memastikan sektor biokeselamatan dan biosekuriti terpelihara. Isi kandungan jadual ini diterjemah terus daripada (Kalidasan & Theva Das 2021).</figcaption>
            </figure>
            <p>Pembangunan dan penyelidikan saintifik dalam negara memerlukan sebuah rangka kerja yang memartabatkan biokeselamatan dan biosekuriti. Pendekatan secara menyeluruh mampu meningkatkan kesedaran dalam kalangan semua pemegang taruh terutamanya pihak pentadbiran institusi penyelidikan serta para penyelidik. Pihak yang berwajib; melalui kementerian, badan kawal atur, dan penerbitan; telahpun menyediakan ekosistem yang sesuai untuk memastikan isu biokeselamatan dan biosekuriti dalam penyelidikan saintifik dijaga dan dipatuhi. Walaubagaimanapun, kesedaran dalam kalangan penyelidik terutamanya dalam kalangan generasi baharu masih perlu diperkemaskini. Pembudayakan sifat kebertanggungjawaban serta pembelajaran sepanjang hayat adalah penting untuk memastikan kesedaran dan pemahaman isu ini dapat dimaklumkan pada semua. Syarahan, sesi perkongsian, kelas, serta bengkel boleh melibatkan semua pihak terutamanya penyelidik muda untuk membiasakan diri serta menggalakkan perbincangan berkenaan isu ini, sekaligus menerapkan sifat kebertanggungjawaban dalam diri pada awal kerjaya mereka. Sempena Bulan Biokeselamatan & Biosekuriti Antarabangsa, Persatuan Siswazah Institut Biologi Sistem, Universiti Kebangsaan Malaysia telah mengambil inisiatif untuk mengadakan satu sesi perkongsian berkaitan isu biokeselamatan dan biosekuriti. Sesi perkongsian yang diadakan pada 6 Oktober 2023 telah memberi pendedahan asas, definisi, dan contoh-contoh berkaitan isu penting ini dalam kalangan pelajar pascasiswazah dalam bidang sains biologi sistem. Bukan sahaja ini menyambut baik usaha-usaha daripada pihak berwajib, malah generasi penyelidik muda ini mampu menyemak dan menjalankan kajian masing-masing seiiring dengan garis panduan dan undang-undang antarabangsa berkaitan biokeselamatan dan biosekuriti.</p>

            <h3>Rujukan:</h3>
            <ul>
                <li><em>Institut Penyelidikan Sains dan Teknologi Pertahanan (STRIDE).</em> 2018. <i>Senarai Semak Penilaian dan Pemantauan Biosekuriti Makmal Kebangsaan (Dalam Rangka Kerja Konvensyen Senjata Biologi).</i></li>
                <li><em>Kalidasan, V. & Theva Das, K.</em> 2021. <i>Is Malaysia Ready for Human Gene Editing: A Regulatory, Biosafety and Biosecurity Perspective.</i> Frontiers in Bioengineering and Biotechnology, 9 (March)</li>
                <li><em>Kementerian Sains Teknologi dan Inovasi.</em> 2022. <i>Dasar Bioteknologi Negara 2.0: Ke Arah masyarakat Bio-Inovasi (2022-2030).</i></li>
            </ul>
        </article>
    </div>
</main>

    <!-- Footer Section -->
    <footer class="site-footer">
        <div class="container">
            <p>&copy; 2024 SelamatBio. All rights reserved.</p>
        </div>
    </footer>

</body>
</html>
